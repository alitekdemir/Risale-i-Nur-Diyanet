<div class="entry-content">
<h5>Hakikat Işıkları</h5>
<p>Herkes bilmez gökte ne var</p>
<p>Görür onu göz sahibi</p>
<p>Parıldıyor güneş kadar</p>
<p>Hakikati umman gibi</p>
<p>İster gönül elbet huzur</p>
<p>Âhir demde etmiş zuhur</p>
<p>Âlemlere doğmuş o nur</p>
<p>Gökten inen ferman gibi</p>
<p>Ferdiyeti elhak ayân</p>
<p>Odur gönüllere sultan</p>
<p>Var mı bilmem ulu bürhan</p>
<p>Bu Bedîüzzaman gibi</p>
<p>Lisanından saçılır nur</p>
<p>Cinnî okur, insan okur</p>
<p>Hûr-u cennet işte bu “Nur”</p>
<p>Gönüllerde canan gibi</p>
<p>Âhir zaman esrarını</p>
<p>İhbar-ı gayb envarını</p>
<p>Attı âlem ekdarını</p>
<p>Doğdu şems-i tâbân gibi</p>
<p>Semavattan rahmet indi</p>
<p>Akan gözyaşları dindi</p>
<p>Küfr ü dalal yıldı, sindi</p>
<p>Görünmeyen şeytan gibi</p>
<p>Söndü hain faaliyet</p>
<p>Yıkıldı o deccaliyet</p>
<p>Halâs buldu İslâmiyet</p>
<p>Tahta çıkan hakan gibi</p>
<p>Ey yâreli şîr-i jiyan</p>
<p>Bu hâb-ı gafletten uyan</p>
<p>Âlemlere devr-i ümran</p>
<p>Asr-ı nüzul-ü Furkan gibi</p>
<p>İklimlerde iman yeli</p>
<p>Eser, gönüller neşeli</p>
<p>Öpsem o gül kokan eli</p>
<p>O bülbül-ü handan gibi</p>
<p>Âdemoğlu necat arar</p>
<p>Hak daveti Nurlarda var</p>
<p>Ey şehriyar-ı şehriyar</p>
<p>Sensin bize sultan gibi</p>
<p>Arşa çıkan feryadımız</p>
<p>Alındı şimdi dâdımız</p>
<p>O sevgili üstadımız</p>
<p>Gönülde Süleyman gibi</p>
<p>Ey ekmel-i âhir zaman</p>
<p>Sensin mahbub-u Müstean</p>
<p>Feda sana bu cism ü can</p>
<p>Hak yolunda kurban gibi</p>
<p>Said’i beklerdi yıllar</p>
<p>Sensin gönülde muntazar</p>
<p>Peygamberim vermiş haber</p>
<p>Olma bize pinhan gibi</p>
<p>Perdelenmişse zuhurun</p>
<p>Gizlenmez haşmetli nurun</p>
<p>Gölgesi olmaz ki nurun</p>
<p>Firdevs’teki canan gibi</p>
<p>Ey hatib-i devr-i zaman</p>
<p>Sürur buldu kevn ü mekân</p>
<p>Seni bekler gizli ayân</p>
<p>Hep hastalar Lokman gibi</p>
<p>Nur yolunun kurbanıyız</p>
<p>Kehkeşan’ın sâmânıyız</p>
<p>O ateşin dumanıyız</p>
<p>Ateş yanan külhan gibi</p>
<p>Rânâ rengin güle benzer</p>
<p>Revh üfürür, kokun eser</p>
<p>Ufkumuzda oldun seher</p>
<p>Tam ağaran bir tan gibi</p>
<p>Ey cilvesi zahir rahmet</p>
<p>Bâri bizlere imdat et</p>
<p>Kulun olmak diler elbet</p>
<p>Bahçenizde fidan gibi</p>
<p>Pes gönlümüz hep daim pes</p>
<p>Ey ağlayan, feryadı kes</p>
<p>Boş geçmesin hiçbir nefes</p>
<p>“Allah bes, gayrı heves.”</p>
<p><strong>Mehmed Kayalar</strong></p>
<p>***</p>
</div>