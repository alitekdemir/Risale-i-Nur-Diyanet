---
date: 
aliases: 
tags: 
keywords: 
mütercim: 
---

## Onuncu Şuâ, Fihriste Risâlesi’nin ikinci kısmıdır. Şuâlar eserinde Onuncu Şuâ boştur 

**Kısaca şöyle bir açıklama yapılmıştır**: Onuncu Şuâ; Bu Şuâ, On Beşinci Lem’a’dan itibaren buraya kadar olan Risâlelerin fihristidir. Her eserin kendilerine ait ciltlerin sonlarına derç edilmiştir.[^1] 

Onuncu Şuâ olan Fihrist Risâlesi’nin “Onuncu Şuâ” fihristinde ise teferruatlı olarak şu açıklamalar yer almaktadır: “Fihriste Risâlesinin ikinci kısmıdır. Risâle-i Nur’un umum fihristesi iki Risâlede cem olunmuştur. Bunlardan birincisi ‘On Beşinci Lem’a’dır ki; Risâle-i Nur’un Sözler’i, Mektubat’ı ve On Beşinci Lem’a’ya kadar olan Risâlelerin fihristeleri olup, bu lem’ada toplanmıştır. On Beşinci Lem’a’dan itibaren Lem’alar ve Şuâlar’ın fihristeleri ise bu Onuncu Şuâ’dadır. 

On Beşinci Lem’a namındaki Risâle-i Nur’un birinci kısım fihristesini Üstadımız Risâle-i Nur eczalarının mevzularına ve kısmen gayelerine işaret ederek te’lif etmişler. Âdeta hülâsa edilen haplar nev’inden büyük bir eczahanedeki ilâçların listesini gösteren bir fihrist olarak yazmışlardır. 

İkinci kısım fihristte ise yine Onuncu Şuâ namıyla Risâle-i Nur’un Isparta havalisindeki has şakirtleri tarafından kaleme alınmış ve herbir Nur şakirdi kendi aynalarının kabiliyet ve renklerine göre o Risâlelerden tecelli eden envârını satırlara aksettirmeye çalışmışlardır. Risâle-i Nur’un şahs-ı mânevîsinin birer ferdi bulunan bu kahraman, fedakâr, mümtaz nur şakirtleri bu Fihriste ile nesl-i âtî için en kıymettar eserlerden birisini bırakmışlardır. 

Bu Fihriste Risâlesi gayet ehemmiyetlidir. Çünkü çeşit çeşit mânevî marazlara müptelâ bu asır insanlarına lûtfedilen ve kevser-i Kur’ânîden akan muslukların adedi ve eczahâne-i Kur’âniyedeki tiryak ve panzehir dolaplarının sayısı yüz otuza bâlîğ olmaktadır. Herbir dolapta çok kavanozlar vardır. Yani herbir Risâle bir ecza dolabı ve o Risâlelerdeki “nokta, nükte, işaret, reşha, pencere, basamak, hakikat, mevkıf ve meseleler” diye verilen isimler, o çok muhtaç olduğumuz ilâç kavanozlarıdır.

Hakikate susamış ve bu zamanın dalâlet tehlikelerinden kurtulmak isteyen ve hikmet-i Kur’âniyeye muhalif olan felsefe ile yaralanan ve nefis ve şeytanın türlü türlü iğfâlâtlarına kapılmış mânevî hastalar, bu eczahanede kendi hastalıklarına en münasip ilâcı almak için ya bütün eczahâne-i Kur’âniyenin dolaplarını ve o dolapların içlerindeki kavanozları birer birer arayacaklar, bulacaklar; veyahut eczahane-i Kur’âniyedeki bütün dolapların numaralarını ve her dolabın içindeki kavanoz âdetlerini ve o kavanozların içindeki tiryak ve macun ve panzehirleri gösteren bir listesini elde edecekler. İşte bu çok kıymettâr Fihriste’nin gördüğü vazîfelerden birisi de budur.”[^2]

Fihrist Risâlesi Osmanlıca nüshalarda müstakil olarak neşredilmiş olmasına rağmen yeni yazı nüshalarda bir kısım kitapların sonlarına derc edilmiştir. Özellikle Mektubat ve Lem’alar’ın kendilerine ait fihristeleri o mecmuaların ahirlerine Fihrist Risâlesi’ndeki haliyle ilhak edildiği görülmektedir. Risâle-i Nur Külliyatı’nın tamamının fihristi ise müstakil bir kitap hüviyetinde olduğu için her kitabın sonlarına ilhak edilmemiş olup müstakil olarak Osmanlıca Fihrist Risâlesi olarak neşredilmiştir.[^3]

Münteşir Risâle-i Nur Külliyatı kitapları içerisinde Fihrist Risâlesi ile ilgili çok sayıda izahat ve atıflar vardır. 

Bir kısmını buraya derc edelim: Kastamonu Lâhikası mektuplarında “Abdullah Çavuş’un, sizin nâmınıza istediği Onuncu Şuâ namındaki Fihriste’nin ikinci cildini yazdırdık.[^4] Fihriste’nin musahhah son kısmı inşâallah ona gönderilecek.”[^5] ifadelerine yer verilmiştir.

Emirdağ Lâhikası’nda ise “Fihriste’de âyet-i hasbiye olan Dördüncü Şuânın fihristesi, İhtiyar lem’asının on dördüncü ricası yerinde yazılsın. Hakikaten münasip görünüyor, tam bir ricadır.”[^6] deniliyor.

Barla Lâhikası mektupları içerisinde ise şu ifadeler geçmektedir: “Risâlelerin fihristesi tamam yazıldıktan sonra birinci müsevvit, ihtiyârsız ‘Bu güzel fihriste tamam oldu’ deyip yazmış. O müsevvit hesab-ı ebcedî hiç bilmediği gibi, hiçbir şey de düşünmemiş. ‘Bu güzel fihriste tamam oldu,’ aynen bin üç yüz elli iki tarihini gösterip Fihriste’nin tarih-i telif ve istinsahını göstermiştir.”**7**

Risâle-i Nur Külliyatı’nın müteferrik yerlerinde saff-ı evvel erkân ve has dairelerinden kabul ettiğimiz muhterem Nur Talebesi ağabeylerin Fihrist Risâlesi ile ilgili çok mühim açıklamalarını görüyoruz. Bu açıklamalardan da anlaşıldığı üzere Fihrist Risâlesi önemine binaen bu ağabeyler tarafından da ciddiyetle mütalâa edilmiş ve sitayişle bu Risaleden bahsedilmiş. Bu kısımda çok fazla izahata gerek duymadan Hulusi Ağabeyin, Hüsrev Ağabeyin, Sabri Ağabeyin, Asım ve Re’fet Ağabeylerin yazdıklarını bir sonraki yazıda aktarmaya çalışalım inşâallah.[^kaynak]

[^kaynak]: <https://www.yeniasya.com.tr/abdulbaki-cimic/fihrist-risalesi-nin-ikinci-kismi-onuncu-sua_357498>
[^1]: Şuâlar, 2013, s. 311.
[^2]: Fihrist Risalesi, 2. Cildin başı [10. Şuâ].
[^3]: Envar Neşriyat, Fihrist Risalesini Osmanlıca ve Latin harfleriyle tamamını neşretmiştir.
[^4]: Kastamonu Lâhikası, 2013, s. 195.
[^5]: Kastamonu Lâhikası, 2013, s. 186.
[^6]: Emirdağ Lâhikası-I, 2013, s. 63-64.
[^7]: Barla Lâhikası, 2013, s. 568.

# İÇİNDEKİLER

## İKİNCİ ŞUÂ

### İkinci Makam

### Üçüncü Makam

### Hâtime

## ÜÇÜNCÜ ŞUÂ (Münâcat Risalesi)

## DÖRDÜNCÜ ŞUÂ (Âyet-i Hasbiye Risalesi)

## ALTINCI ŞUÂ (Teşehhüde dair iki nüktedir.)

## YEDİNCİ ŞUÂ (ÂYETÜ’L-KÜBRA) (Kâinattan hâlıkını soran bir seyyahın müşahedatıdır.)

### BİRİNCİ BAB

### İKİNCİ BAB

### Manevî bir muhaverede bir sual ve cevap 179

## DOKUZUNCU ŞUÂ (Onuncu Söz’ün mühim bir zeyli)

## ON BİRİNCİ ŞUÂ (MEYVE RİSALESİ) (Bu risale, Denizli hapishanesinin bir meyvesi ve bir hatırası ve iki cuma gününün mahsulüdür.)

1. BİRİNCİ MESELE
2. İKİNCİ MESELE
3. ÜÇÜNCÜ MESELE
4. DÖRDÜNCÜ MESELE
5. BEŞİNCİ MESELE
6. ALTINCI MESELE
7. YEDİNCİ MESELE
8. SEKİZİNCİ MESELE
9. DOKUZUNCU MESELE
10. ONUNCU MESELE : Kur’an’da olan tekrarata gelen itirazlara karşı gayet kuvvetli bir cevaptır.
11. ON BİRİNCİ MESELE

## ON İKİNCİ ŞUÂ
(Denizli Mahkemesi müdafaatından)

## ON ÜÇÜNCÜ ŞUÂ
Üstadın talebelerine gönderdiği nurlu mektuplardır.

## ON DÖRDÜNCÜ ŞUÂ
Bedîüzzaman’ın Afyon Mahkemesi müdafaası ve mektupları ve Nur talebelerinin Afyon Mahkemesinde yaptıkları hakikatli müdafaalar.

## BEŞİNCİ ŞUÂ
Muhakemat-ı Bedîiye’nin gayr-ı matbu tetimmesinde bahsedilen “Sedd-i Zülkarneyn” ve “Ye’cüc Me’cüc” ve sair “Eşrat-ı kıyamet”ten haber veren yirmi üç meseledir.

## ON BEŞİNCİ ŞUÂ (EL-HÜCCETÜ’Z-ZEHRA)
Nur’un hakiki hayat-ı maneviyesinin ilmelyakîn, aynelyakîn ittihadından çıkan bir meyve-i imaniye ve firdevsî bir semere-i Kur’aniyedir.

### BİRİNCİ MAKAM

### İKİNCİ MAKAM

### TAKRİZLER

## BİRİNCİ ŞUÂ
İki acib suale cevaptır ve otuz üç âyet-i Kur’aniyenin işaretleri

## SEKİZİNCİ ŞUÂ
KERAMET-İ ALEVİYE

## YİRMİ DOKUZUNCU LEM’ADAN İKİNCİ BAB

## EDDÂÎ 761
